---
thema:
  - verbonden stadskern
  - participatie
title: Toegankelijke binnenstad Breda
image: /toeg-binnenstand.png
date: 2022-01-12T09:46:39.183Z
text: >-
  # Toegankelijk historisch centrum


  In 2019 won Breda de Access City Award. De stad in Nederlands Brabant won de award voor haar voortdurende inspannigen om het leven van mensen met een beperking makkelijker te maken. Een van Breda’s meest in het oogspringende realisaties in de publieke ruimte, is de heraanleg van het historisch centrum rondom de Grote Markt en de Grote Kerk. Net zoals vele historische centra in België, is die aangelegd met kasseien. De gemeente wilde graag dat historisch uitzicht behouden maar het ook toegankelijk maken voor mensen met een beperking. Ze koos daarom om de kasseien niet weg te doen maar te behouden. Een oplossing werd gevonden in het omgekeerd plaatsen van de kasseien en ze in de breedte door te snijden.




  # Meer aandacht voor mensen met beperking


  Er zijn andere steden in Europa die toegankelijker zijn dan Breda. De stad won de Access City Award echter voor haar voortdurende inspanningen voor mensen met een beperking. Dat was een bekroning voor het werk van een (voormalige) wethouder die gedurende jaren aan de kar trok en organisaties zoals ‘Breda Gelijk’ en ‘Platform Breda voor Iedereen’ die sinds lange tijd het thema ‘toegankelijkheid’ en de belangen van mensen met een beperking op de agenda zetten.



  De Access City Award is ondertussen een katalysator geworden om nog meer met het thema te doen. Het legt voor zowel gemeente als partnerorganisaties de lat hoog. Dat resulteert onder meer in het betrekken van ‘Breda Gelijk’ tijdens de ontwerpfase van stadsontwikkelingsprojecten of bij het toegankelijker maken van vrijetijdsvoorzieningen zoals kinderboerderijen.



  Toch is er nog werk aan de winkel. Het toepassen van normen om de publieke ruimte en gemeentelijke dienstverleningen toegankelijker te maken, is bv. te verblijvend. Daarin zou al winst kunnen worden geboekt in het aanbieden van tools (zoals vademecums over de publieke ruimte) voor ambtenaren.




  # Duurzame goeie praktijk


  We beschouwen het concept van de mobiliteitskamers als een goede praktijk omdat ze vertrekken vanuit de leefwereld van bewoners en hun leef- en woonkwaliteit centraal staat.



  Breda en Breda Gelijk werken aan een toegankelijkheidsstandaard voor Breda. Ze organiseren inleefroutes voor gemeentelijke professionals. Deelnemers kunnen met een wandelstok, rolstoel, … mee op pad door de stad. Het is een ervaring die vele deelnemers bijblijft en hun werk beïnvloedt. Er is een pool van vrijwilligers die de publieke ruimte testen op toegankelijkheid en deelnemen aan participatietrajecten voor stadsontwikkelingsprojecten.
resources: >-
  # Meer weten


  ‘People aren’t disabled, their city is’: inside Europe’s most accessible city, The Guardian, 28 mei 2019, <https://www.theguardian.com/cities/2019/may/28/people-arent-disabled-their-city-is-inside-europes-most-accessible-city>.



  Inter Vlaanderen (Private Stichting Toegankelijk Vlaanderen) is een expertisecentrum in toegankelijkheid en Universal Design: <https://inter.vlaanderen>



  Deze vademecum van Agentschap Wegen en Verkeer biedt ontwerpers, uitvoerders en wegbeheerders inzichten in ontwerp en onderhoud van toegankelijke openbare ruimte en wegen: <https://www.vlaanderen.be/publicaties/toegankelijk-publiek-domein-vademecum>
---
