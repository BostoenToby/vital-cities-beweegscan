---
thema:
  - transversaal
title: Transversaal beleid Antwerpen
image: /relevantcases-min.png
date: 2022-03-29T08:56:00.032Z
text: >-
  # Wat


  Transversaal werken lijkt de meest gangbare term in Vlaanderen naast de termen horizontaal en interbestuurlijk werken. Het betekent dat er **over beleidsdomeinen en beleidsniveaus heen** gepland en uitgevoerd wordt zonder de eigen opdracht, budgetten en bevoegdheden los te laten. De afbakening in beleidsdomeinen is handig om een heldere en hanteerbare beleidsplanning te hebben maar maatschappelijke uitdagingen op gemeentelijk niveau kunnen niet herleid worden tot één beleidsdomein. Daarnaast zijn diverse bestuursniveaus bevoegd voor de collectieve preventie van volksgezondheid. Vandaar dat transversaal werken heel belangrijk is om te komen tot een duurzaam beweegvriendelijk beleid omdat de inzet van middelen minder versnipperd is en de uitkomsten voor de burger éénduidiger is.



  Om een betere leefbare en beweegvriendelijke stad te realiseren, wordt in stad Antwerpen (bovenlokaal niveau) om de 2 à 3 maanden een clusteroverleg gepland tussen de beleidsverantwoordelijken jeugd, openbare ruimte, mobiliteit en sport. Voor elk domein wordt samengewerkt met de betrokken consulenten van de districten (lokale niveau). Dit bovenlokale clusteroverleg is een eigen initiatief en geen officieel orgaan met een eigen budget, beleidsplan of strategische doelen. De stad heeft geen horizontale doelstellingen meer.



  Dit clusteroverleg heeft als doel om op basis van onderzoek en data elkaar te versterken bij complexe uitdagingen en de eigen uitdagingen en doelstelling uit de diverse beleidsplannen beter te realiseren zoals bijvoorbeeld “Antwerpenaren zouden meer moeten wandelen in het kader van gezondheid” en “er is nood aan meer trage wegen als antwoord op mobiliteitsproblemen”. De interventies en inspanningen zoals voorlichting en veilige, aantrekkelijke wandelpaden om hieraan tegemoet te komen, kunnen enerzijds beter op elkaar afgestemd, gesteund en bekrachtigd worden en anderzijds kan er duidelijker gecommuniceerd worden naar de burger. **Lokale actoren worden op een meer gebundelde manier aangesproken** en worden niet telkens opnieuw geëngageerd voor een andere beleidsvraag die invloed heeft op hun (gebruik van de) leefomgeving.



  Er blijft “ruis” op advies en uitvoeringsbeleid (politiek) omdat bij uitvoering diverse en soms tegenstrijdige belangen spelen, zoals de nood van burgers aan parkeerplaats bij de woning (eigen belang) versus nood aan gezondere lucht, betere mobiliteit, actieve verplaatsingen (algemeen belang). Samen kan dan gemakkelijker gezocht worden naar oplossingen en hoe diverse belangen met elkaar verbonden kunnen worden.




  # Goeie praktijk in Antwerpen


  Deze manier van werken in stad Antwerpen, is niet geformaliseerd in de beleidsstructuren waardoor het afhankelijk blijft van de individuele wil van de beleidsverantwoordelijken om transversaal te werken. Een formele structuur garandeert niet zozeer de kwaliteit van transversaal werken maar wijst wel op een duidelijke beleidskeuze om geïntegreerd te werken. Voor het [lokaal sociaal beleid](https://www.departementwvg.be/lokaal-sociaal-beleid) is dit reeds decretaal uitgewerkt. 

  Transversaal werken tussen beleidsdomeinen en beleidsniveaus draagt vooral bij tot een goede “orgware” voor initiatieven die moeten aanzetten tot een actievere levensstijl in het openbaar domein.




  # Orgware


  * Participatieprocessen over verschillende beleidsdomeinen heen, worden gebundeld. Er wordt niet apart naar dezelfde burgers/buurtactoren gegaan.

  * Eigenaarschap: het blijft duidelijk wie welke rol en verantwoordelijkheid heeft.

  * De strategische doelstellingen uit de domeinspecifieke beleidsplannen worden met elkaar verbonden

  * Door de bundeling van initiatieven is er meer slagkracht om duurzame verandering te realiseren. Er is een gemeenschappelijk belang om samen te werken.


  Dit vergt ambtenaren die vanuit hun expertise zoeken naar oplossingen in samenwerking met anderen. Dit vereist een innovatieve focus om samen met anderen oplossingen te creëren binnen een bepaalde context. Er wordt hierbij vertrokken vanuit data en kennis over wat werkt. Daarnaast moet er bij elke ondernomen stap de burger dichter bij het beleid gebracht worden en alle betrokken lokale actoren geconsulteerd of mede-creator worden om succesvol te zijn.	Door de bundeling van initiatieven is er meer slagkracht om duurzame verandering te realiseren. Er is een gemeenschappelijk belang om samen te werken.
resources: >-
  # Meer weten


  [Agentschap Binnenlands Bestuur (2019). BinnenBand. Lokaal transversaal beleid. Uitdagingen en kansen voor armoedebestrijding, integratie en gelijke kansen.]

  (https://www.kenniscentrumvlaamsesteden.be/Gedeelde%20%20documenten/2019/Binnenband_februari_2019.pdf)
---
