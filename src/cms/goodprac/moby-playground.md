---
thema:
  - spelen
  - technologie/data
title: Moby Playground
image: /moby-playground.png
date: 2022-03-29T08:33:12.565Z
text: >-
  # Wat


  De Moby Playground is een eenvoudig klein speelplein van 8 meter op 8 op een onderhoudsarme grasmat met kleurrijke spelpatronen die erin geweven zijn . Op de top is er een koepel gemaakt uit robuuste polyester waarin technologie verwerkt zit om in interactie te gaan met de spelende kinderen. Gebruikers kunnen gevraagd worden om bepaalde patronen of kleuren aan te raken of te vermijden of om een bal in de koepel te werpen.. Zo worden ze uitgedaagd om te bewegen. Er zijn ook opdrachten die het samenwerken bevorderen door individuele taken uit te voeren om een gemeenschappelijk resultaat te bereiken. De koepel is afgewerkt met een krijtbordstructuur waardoor de kinderen er zelf kunnen op tekenen of als schoolbord kan gebruikt worden door een school in de buurt. Baby’s en peuters gebruiken et automatisch als een klim- en kruipobject. Kleuters worden uitgedaagd om volgordes te onthouden of bedenken. Voor lagereschoolkinderen zijn er heel wat bekende spellen geïntegreerd die het bewegen stimuleren. Het licht en geluid stimuleren de kinderen om een opdracht af te werken binnen een bepaalde tijdsspanne.




  # Een veelbelovende innovatieve praktijk


  De Moby Playground wordt sinds oktober 2021 door de ontwikkelaars en Innosportlab getest in een kwetsbare buurt in Valkenburg (NL). In de buurt is er wel eens vandalisme maar de speelkoepel werd nog niet vernietigd. Toch is er nog twijfel of dit duurzaam geïnstalleerd kan worden in de openbare ruimte. Er zijn nog wat technische bijsturingen nodig maar het lijkt erop dat de kinderen de koepel heel leuk vinden en vaak gebruiken ondanks de winterperiode van testing. In één maand werden 3500 spellen gespeeld. Samen ‘twister op muziek spelen’ is het meest succesvolle spel. Het interactieve element lijkt een aantrekkingskracht te hebben op de kinderen, meer dan een traditioneel speelpleintje met een glijbaan, schommel en wipplank. Het voordeel is dat het interactieve speelplein geplaatst kan worden waar er weinig speelruimte is en het zonder toezicht gebruikt kan worden. Om het proefproject te evalueren  is er nog een bevraging van de kinderen, ouders, bestuur, buurt gepland.

  De Moby Playground is reeds te koop. De prijs is niet openbaar gemaakt en op aanvraag te krijgen. Je kan verschillende versies kiezen. Een bedieningsapp is ontwikkeling zodat een uitbater kan bepalen welke spellen aan bod komen volgens complexiteit of andere doelstellingen zoals kleuren herkennen, creativiteit stimuleren.
resources: >-
  # Meer weten


  <https://www.sportinnovator.nl/nieuws/de-moby-playground-een-pratende-koepel-op-een-kunstgrasveldje/> 


  <https://www.novasports.nl/moby/moby-playground/>
---
