---
thema:
  - spelen
  - groen
  - participatie
title: Wildebras Kortrijk, wildspelen in de stad
image: /wildebras.png
date: 2022-05-12T09:02:49.740Z
text: >-
  # Wat


  Lieve Zusjes, Stoere Broers ([\#LZSB](https://www.lzsb.be/)) experimenteert in de Kortrijkse publieke ruimte hoofdzakelijk met en voor gezinnen met jonge kinderen of met een buurt. Ze zorgen dat bijeenkomsten mogelijk worden op minder spontane plaatsen, ongekende hoekjes in fijne parken, ‘reclaimed nature’, ‘wastelands’... met pop-up schommels, vliegers, tollen, film en muziek... Het is de bedoeling dat het publiek, de deelnemers zelf invulling geven aan de plek, de bijeenkomst. Wildebras is een initiatief van #LZSB dat kinderen wil stimuleren om buiten te spelen en te creëren in het groen van een stad. Ze organiseren geen activiteiten zoals jeugdbewegingen maar wijzen op plekken om wild te spelen en stellen op bepaalde plekken materiaal ter beschikking om het spelen en creëren te stimuleren.



  Met de [Grote Verleieding](https://www.facebook.com/degroteverleieding/) van 2015 liet de stad Kortrijk haar burgers volop genieten van de stadsvernieuwing die wonen rond en beleven van de Leie een nieuwe impuls heeft gegeven. Stadsvernieuwing die ook aanzet tot actieve verplaatsingen en recreatie. Enkele enthousiastelingen startten er in het geheim een heel grote veilige boomhut en kregen uiteindelijk een vergunning om 90 dagen te experimenteren als pop-up speeltuin. Deze bouwers en #LZSB versterkten elkaar en wegens succes werd dit experiment om te bouwen en te spelen door kinderen in het groen verlengd met een langdurige investering om te onderzoeken hoe wildspelen in de stad mogelijk kan gemaakt worden. Stad Kortrijk en Wevelgem investeren €30.000 per jaar. Dit is ongeveer de prijs voor de aanleg van een speeltuintje maar niet voldoende om de 4 trekkers in loondienst te nemen. Ze hebben dan ook allen een andere betaalde job. Als een experiment rond wildspelen goed loopt, kan de stad verder duurzaam investeren in die publieke ruimte. De plek moet vooral aanzetten tot eigen invulling, spel, project door de kinderen en geen speeltoestellen die bepalen hoe je moet spelen en bewegen. #LZSB zoekt bijkomende middelen via projectoproepen om meer wildspeelmogelijkheden te ontdekken en te stimuleren onder het motto #wildebraskids. Er lopen nu verschillende initiatieven rond wildspelen:


  * De Wildernis, een “Avontuurlijke Bouwspeelplaats” op een schiereilandje in het centrum van Kortrijk dat op vaste momenten gratis open is tijdens de zomermaanden voor kinderen vanaf 6 jaar. Er is begeleiding voorzien om de kinderen te stimuleren en te ondersteunen bij het hanteren van zagen, hamers en spijkers maar er is geen opvang. Ouders worden verwacht om in de ouderhoek te blijven waar speelruimte is voor de kinderen jonger dan 6 jaar. Daarnaast zijn er ook kleine events en een samenwerking met scholen die de Wildernis kunnen gebruiken.

  * Jaarlijkse open oproep waar buurten kunnen op intekenen om ondersteuning te krijgen bij het opstarten van een wildspeelplek (natuurspeelplaatsen). Voor de zomer wordt samen met gemotiveerde ouders en hun kinderen gezocht naar een plek in het publieke domein en een startdag georganiseerd dat aanzet tot bouwen van een clubhuis en inzetten van diverse materialen. Zo wordt een nieuwe speeldynamiek in gang gezet in de buurt. Soms bouwen de kinderen verder, soms spelen ze gewoon in en rond het clubhuis en met de materialen, soms gebeurt er weinig. De Wildernis, een “Avontuurlijke Bouwspeelplaats” op een schiereilandje in het centrum van Kortrijk dat op vaste momenten gratis open is tijdens de zomermaanden voor kinderen vanaf 6 jaar. Er is begeleiding voorzien om de kinderen te stimuleren en te ondersteunen bij het hanteren van zagen, hamers en spijkers maar er is geen opvang. Ouders worden verwacht om in de ouderhoek te blijven waar speelruimte is voor de kinderen jonger dan 6 jaar. Daarnaast zijn er ook kleine events en een samenwerking met scholen die de Wildernis kunnen gebruiken.

  * Verhuur of verkoop van koffers met materialen om wildspelen te bevorderen: bouw-, timmer- en vuurkoffer.

  * De [Wildebrasschatkaart](https://www.google.com/maps/d/u/1/viewer?mid=1Y9SBezf5xUBSMa3wuv5EzLIgVr2tIcAp&ll=50.81661975156607%2C3.2695792720035177&z=14): Naast de ongekende hoekjes van #LZSB worden de leuke wildspeelplekken in de publieke ruimte van Kortrijk en Wevelgem in kaart gebracht met eenvoudige labels zoals “wildebrasplekje”, “vuurplek”, “Oase”, “speelbomen”…




  # Duurzame goeie parktijk


  “Fun” is de belangrijkste drijfveer van de initiatiefnemers. In onderzoek worden allerlei voordelen toegeschreven aan wildspelen en natuurbeleving bij stadskinderen. Natuurspeelplekken kunnen uitnodigen tot (zie ook [Natural Learning.org](https://naturalearning.org/))


  * Meer bewegen ; dit leidt tot betere motorische ontwikkeling, lenigheid, snelheid, uithouding en aerobe fitheid, (Iyer e.a., 2020) betere reactievermogen en waarnemen, alertheid omwille van onvoorziene zaken.

  * Meer creativiteit, fantasie en initiatief bijvoorbeeld (1) de natuur zoals het is in hun vrij en ongestructureerd spel gebruiken, (2) de natuur als instrument benutten, (3) de natuur als bron van voedsel gebruiken; het gebruik van de natuur lijkt groter als dit gestimuleerd wordt door begeleiders (Postma, 2016)

  * Positieve gevoelens door gevoel van vrijheid, de variatie, kans tot ontdekken en zelfbepaling

  * Beter overbruggen van uitdagingen zoals pijn, koude, angst voor dieren en planten maar het omgekeerde kan ook dat hierdoor angst ontstaat. De positieve of negatieve bevestiging van de ouders is hierbij belangrijk (Postma, 2016).

  * Meer samenspelen, zichzelf ontdekken ten opzichte van anderen, grenzen ervaren, eigen veilige ruimte maken

  * Meer respect voor milieu wat later zou kunnen leiden tot meer respect voor natuur en het milieu




  Volgens een onderzoek in Nederland is er weinig verschil in deze beleving tussen kinderen met en zonder migratieachtergrond (Postma, 2016). In meer kwetsbare wijken doet Wildebras een beroep op buurtwerkers of op [AJKO](https://www.kortrijk.be/ajko/ajko-kortrijks-jeugdwelzijnswerk) (Kortrijks Jeugdwelzijnswerk) om kansarmere kinderen te bereiken maar dit loopt moeizaam. De kinderen lijken liever aan te sluiten bij andere activiteiten dan het vrije spel in en rond een clubhuis op een buurtpleintje. Om te komen naar de Wildernis zijn kinderen afhankelijk van hun ouders of ze er naar toe gaan of niet. Het is een ontmoeten van gelijkgezinde ouders die elkaar soms wel soms niet kennen.


  Deze praktijk wordt duurzaam ingebed in Kortrijk en Wevelgem. Er is bij de implementatie van #wildebraskids een evenwicht tussen hardware, orgware en software (Dobrov). Hieronder volgen aandachtspunten als je zelf wildspelen in een bebouwde kom wil stimuleren:




  # Hardware


  * Zoek en exploreer geschikte plekken in de openbare ruimte (of afspraken met privé-eigenaars) op basis van aanwezigheid natuurlijk weinig onderhouden groen, water, niveauverschil, een vlakker stuk waar kinderen kunnen klimmen, rollen, springen, zich verstoppen. 

  * Verborgen plekjes moeten toch gekend zijn als plek om te spelen want ervaring dat spelmateriaal verstoppen op een leuke ongekende plek niet gebruikt wordt.

  * Zorg ervoor dat de natuur de tijd heeft om zich te herstellen na een periode van intens spel

  * Eventueel opstart van clubhuis, bouwplek op vraag van een buurt waar kinderen mogen komen van ouders en waar ze verder kunnen bouwen.




  # Software


  * Organiseer niet zelf activiteiten maar faciliteer en wijs op wildspeelplekken.

  * Aanvullend op de plek kan je workshops aanbieden om de kinderen hun competenties en creativiteit te versterken en vooral te stimuleren

  * Stel op sommige plekken (bouw)materiaal ter beschikking om het creëren extra te stimuleren met aandacht voor hergebruik materialen

  * Toon aan de kinderen dat alles speelgoed of gebruiksinstrument kan zijn. In “De Wildernis” zorgen ze ervoor dat niet natuurlijke materialen enkel in een afgebakende zone gebruikt mogen worden zodat ze enkel daar verzameld moeten worden na een activiteit.

  * Vermijd “regels” maar stimuleer gewenst gedrag aanbevelingen. Deze aanbevelingen om materiaal terug te leggen. Die aanbevelingen zijn uitgeschreven zodat niet enkel de 4 oprichters “De Wildernis” kunnen open houden maar ook opgeleide vrijwilligers.

  * Het is beter om gevaarlijke situaties niet te vermijden maar wel expliciete aandacht besteden aan omgaan met en inschatten van gevaar, bijvoorbeeld [vallen](https://www.veiligheid.nl/kinderveiligheid/professionals/val-ok), vuur, teken, reuze berenklauw, splinters…

  * Opleiden van anderen door een poosje mee te laten draaien zowel geëngageerde fan-ouders als jongeren die als kind bij #wildebraskids speelden. Bij deze vorming is er veel aandacht om kind zelf te laten ontdekken en “pas op” vervangen door vragen te stellen aan het kind + technische zaken zoals omgaan vuur, klimmen

  * Voorzie plaats voor ouders en kinderen jonger dan 6 jaar aan de wildspeelplek maar net niet zichtbaar zodat kinderen weinig interferentie van volwassenen ervaren in hun spel. Eventueel drank voorzien, speelhoek en spelmateriaal voor de kleinere kinderen.

  * Om een meer diverse groep kinderen aan te trekken wordt meer buurtgericht gewerkt op initiatief van een buurtwerker die een diverser publiek en geëngageerde ouders bereiken. Het is ook zo dat niet alle kinderen kampen willen bouwen en ze lijken zich comfortabeler te voelen op hun eigen buurtplekken.

  * In sommige buurten is er extra communicatie met buurtbewoners nodig vanuit het lokaal bestuur zodat kinderen er mogen wildspelen zonder klachten (petitie of protest openbare aanbesteding) van buurtbewoners.




  # Orgware


  * \#wildebras is een zelfstandig project voor kinderen gedragen door een grotere organisatie met zelfde visie namelijk, benutten van de publieke ruimte. 

  * Het creëert en benut kansen met andere actoren om elkaar te versterken bijvoorbeeld [wildebraskaart](https://www.google.com/maps/d/u/1/viewer?mid=1Y9SBezf5xUBSMa3wuv5EzLIgVr2tIcAp&ll=50.81661975156607%2C3.2695792720035177&z=14) en #LZSB-kaart

  * De lokale inbedding en draagkracht, terreinkennis en samenwerking tussen diverse actoren is belangrij. Die samenwerking kan ad hoc of duurzamer zijn

  * In “De Wildernis” is er een boekenrek met tips rond wildspelen.

  * Minimale organisatie zodat verantwoordelijkheid en toezicht bij de ouders blijft. Dit is een concept tussen onbewaakte speelpleinen enerzijds en anderzijds jeugdbewegingen die activiteiten organiseren in de natuur met de kinderen tijdelijk onder hun toezicht

  * Er is een combinatie van eigenaarschap bij initiatiefnemers, ouders/buurten, gemeentelijk beleid dat durft inzetten op publiek domein.

  * Er worden afspraken gemaakt met buurtscholen om de plek te gebruiken en de natuur te ontdekken in de vorm van “Buitenklasjes”.

  * Er is monitoring van een aantal resultaten in de Wildernis zoals aantal unieke deelnemers, geslacht (33% meisjes; zie ook “[Buitenspeelonderzoek](<https://k-s.be/medialibrary/purl/nl/6626949/Het grote buitenspeelonderzoek.pdf>)”), woonplaats (komen ook van buiten Kortrijk en Wevelgem), aantal raadplegingen van de kaart. Er wordt tot nu niets gedaan met die cijfers. De interne evaluatie van de natuurspeelplekken en het inzicht in wat werkt en wat minder, wordt wel benut door de stad bij verdere planning van het openbaar domein.

  * Kennis en ervaring wordt gedeeld en door lokale besturen benut om speelplein te bouwen of aan te passen

  * Vrijwilligerswerk (gemotiveerde “gelijkgestemde zielen”) wordt gecombineerd met samenwerkingsconvenant lokale besturen (Kortrijk en Wevelgem: 30.000 EUR/jaar) waardoor professionalisering mogelijk is (0,5 VTE) en met veel experimenteerruimte om na te gaan of iets (plek, ingreep) aanzet tot spelen. Ddaarnaast wordt gezocht naar aanvullende projectmiddelen om de ambities te verwezenlijken

  * Er is een minimale verzekering burgerlijke aansprakelijkheid ondanks het feit dat ouders eigenlijk verantwoordelijk zijn
resources: >-
  # Meer weten


  [#Wildebraskids](https://www.wildebras.org/) 


  [info@wildebras.org](mailto:info@wildebras.org) 


  [Facebook](https://www.facebook.com/search/top?q=wildebras) 


  [Instagram](https://www.instagram.com/wildebraswildebras/)


  Iyer, V., Enthoven, C.A., Klaver, C.C.W., Mulder, E.H., Soeterbroek, A., & Leden (2020). Zicht op Buiten. Natuurlijk naar buiten!: de gevolgen van weinig buiten spelen door kinderen en jeugd. Netwerk Zicht op Buiten.


  Postma, L.R. (2016). Nature experiences and nature connection of children in urban natural playgrounds in the Netherlands. \[masterthesis\]


  [Speelnatuurnetwerk Vlaanderen De Springzaad](https://www.springzaad.be/) 


  [speelnatuurkaart voor Vlaanderen](http://www.springzaad.be/speelnatuurkaart/) 


  [Inspiratie om voortuinen kind- en spelvriendelijker te maken in de overgang tussen private en publieke ruimte van Kind en Samenleving.](https://k-s.be/medialibrary/purl/nl/2095135/Kinderen&voortuinen-Bouwsteneneninspiratievoor kindgerichtevoortuinen.pdf) 


  [Inspiratie en aandachtspunten aanleggen natuurspeelplekken in bebouwde omgeving ](http://www.coolnature.nl/) 


  [Belang van natuurlijke speelplaatsen op school en leren in de natuur]

  (https://naturalearning.org/research/) 


  <https://www.platformbuitenspelen.nl/whitepaper>
---
