---
thema:
  - sporten
  - participatie
title: Beweegcontainer Brugge
image: /beweegcontainer-brugge.png
date: 2022-05-11T07:25:46.318Z
text: >-
  # Wat


  Onder #sportersbelevenmeer stelt de sportdienst van stad Brugge sinds maart 2020 een verplaatsbare beweegcontainer ter beschikking op geselecteerde plekken in de openbare ruimte waar burgers in, op of naast kunnen bewegen. Het is door iedereen gratis en vrij te gebruiken en past in het kader van buitenlucht fitnessen of ‘street workout’. De beweegcontainer bestaat uit losse en vaste onderdelen waarop/waaraan/waarmee verschillende oefeningen uitgevoerd kunnen worden. Hat accent ligt op krachtoefeningen aangevuld met coördinatie en lenigheid.


  Om gebruik te stimuleren, wordt samengewerkt met een buurtactor zoals een hogeschool, sportclub, buurtsport… Studenten Sport en Bewegen van Howest zorgen in het kader van #BruggeBeweegt voor bijkomende initiatiesessies en ondersteunende oefeningen die te raadplegen zijn via de website van de Beweegcontainer. Daarnaast zijn ze verantwoordelijk voor het zoeken van gangmakers uit de buurt die ondersteund worden en met meer kennis van zaken andere leeftijdsgenoten meetrekken om fitheidsoefeningen te doen.


  # Een beloftevolle praktijk


  De beweegcontainer is sinds maart 2020 in gebruik en er wordt nog steeds bijgestuurd voor maximaal gebruik ervan. De activiteiten van een beweegcontainer zijn aanvullend op de nood aan dagelijkse bewegen om fit te blijven. Ze zetten in op lenigheid, kracht en coördinatie. Het voordeel van toestellen in de openbare ruimte zijn:	


  * Bereikbaarheid: het vraagt geen grote inspanningen om er te geraken, in de buurt, centrale plek. Indien een plek succesvol blijkt, kan beslist worden om over te gaan tot een permanentere inplanting van buiten fitness toestellen.

  * Betaalbaar: De beweegcontainer is gratis ter beschikking.

  * Beschikbaarheid: De toestellen zijn altijd beschikbaar en hoeven niet gereserveerd worden. In Brugge wordt het losse materiaal afgesloten met een code die na registratie aangevraagd kan worden. De mogelijkheid tot variatie in oefeningen is belangrijk voor de deelnemers dat maakt Zeker in de wintermaanden is verlichting belangrijk voor gebruik na 17u.

  * De bruikbaarheid hangt af van de beschikbare uitleg en de mogelijkheid tot niveauverschillen. Er is de ervaring in Brugge dat de beschikbare toestellen van de beweegcontainer eerder geschikt zijn voor fitte en geoefende sporters en niet laagdrempelig genoeg zijn voor mensen die niet gewoon zijn om krachtoefeningen te doen, voor jonge kinderen en ouderen. De bruikbaarheid is ook afhankelijk van het weer. De buitenlucht heeft dan weer als voordelen.

  * Niet alle geïnteresseerde burgers voelen begrip bij het gebruik van de toestellen en zullen afzijdig blijven als een andere groep aan het werk is omdat ze niet tot die bepaalde gemeenschap (bijvoorbeeld een groep scholieren of een calesthenics community). Voor anderen is het een manier om gelijkgezinden te ontmoeten en ze trekken zich op aan rolmodellen.


  Initiatieven in de openbare ruimte die als doel hebben aan te zetten tot meer bewegen zijn vaak duurzamer als er een goeie aanpak is met een evenwicht tussen hardware, orgware en software (Dobrov). De randvoorwaarden voor een succesvolle beweegcontainer verschillen nauwelijks dan voor andere buiten fitness-initiatieven zoals installaties voor calesthenics, outdoor fitness, een beweegbank, een fitmobiel…


  # Hardware


  * Investering van 50.000 euro (in Brugge met steun van Vlaamse overheid)

  * Veiligheid en duurzaamheid van de installatie. Verschillende firma's zijn gespecialiseerd hierin.

  * Voldoende zachte bodem of gras voorzien.

  * Vrachtwagen nodig om de container op de plek te brengen met aandacht voor het gewicht van die vrachtwagen zodat er geen schade kan aangebracht worden aan de onderbodem. Dit beperkt soms de plaatsing van de container op “ideale” plekken met veel voorbijgangers.


  # Software


  * Er is een ondersteunende website over de beweegcontainer Brugge. De geïnteresseerde burger vindt er snel terug waar de container staat, hoe die kan aangevraagd worden, tips voor oefeningen op 3 niveaus (makkelijk-gemiddeld-moeilijk). Die oefeningen worden uitgelegd met aandachtspunten en gedemonstreerd aan de hand van een video. 

  * Er is telkens een buurtactor die zorgt voor promotie van de beweegcontainer, activiteiten en recrutering gebruikers, promotie.

  * Er worden gangmakers uit de buurt gezocht die ondersteund worden in hun opdracht om anderen te motiveren en met meer kennis en inzicht hen te ondersteunen bij het toepassen van diverse fysieke oefeningen.

  * Er worden startlessen aangeboden met ondersteuning van studenten Sport en Bewegen van een hogeschool.


  # Orgware


  * Samenwerking met een buurtactor uit verenigingsleven, buurtsport, sportclub die verantwoordelijkheid opneemt om rond de container activiteiten te plannen en buurtbewoners te recruteren en te leren werken met de infrastructuur en lokale activiteiten op gang brengt.

  * Niet al het losse materiaal ligt standaard buiten om diefstal te voorkomen. Er is een drempel ingebouwd via een cijfercode die kan aangevraagd worden mits ID-gegevens doorgeven worden. Dit heeft als nadeel dat enkel de basisinfrastructuur spontaan ter beschikking is. (Zie ook Hubster om materiaal ter beschikking te stellen)

  * Opvolging gebruik. Er is geen telling of observatie van gebruik. Er is een mondelinge evaluatie met de verantwoordelijke buurtactor over het gebruik en de meerwaarde van de container. Tot nu waren die evaluaties positief ondanks de vele COVID-19 maatregelen.
resources: >-
  # Meer weten


  <https://www.brugge.be/beweegcontainer>


  Herpen, N.A. van, Hordijk, D., & Vries, S.I. de (2015). Outdoor fitness in Den Haag: een onderzoek naar het gebruik en de succesfactoren van zeven Haagse fitplaatsen. Den Haag: De Haagse Hogeschool, Lectoraat Gezonde Leefstijl in een Stimulerende Omgeving.
---
