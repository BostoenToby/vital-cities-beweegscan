---
thema:
  - sporten
  - spelen
  - technologie/data
title: Hubbster
image: /hubbster.png
date: 2021-12-08T09:16:35.684Z
text: >-
  # Wat


  [Hubbster](https://www.hubbster.dk/) biedt “hubs” aan. Dit zijn kleine maar stevige opbergruimtes uit roestvrij staal om sport- en spelmateriaal op te bergen in een publieke plaats in de stad. Er wordt gezorgd voor hoogwaardig spelmateriaal. Ze werken op batterijen en zijn slim. Hiermee wordt bedoeld kunnen traceren wie de “hub” opent en of het materiaal terug gelegd wordt, hoe vaak het gebruikt wordt. Hiervoor wordt gebruik gemaakt van IoT (“internet of things”) via sensoren en beeldregistratie.



  Het is de bedoeling dat een lokaal bestuur investeert in zo’n “hub” op diverse plaatsen in de stad. Inwoners kunnen via een gratis app vinden waar er “hubs” hangen. Als ze zich registeren, kunnen ze de kast openen met de app en kunnen ze het materiaal gebruiken. Dit kan tegen een kleine vergoeding die via een gekoppelde creditkaart vereffend wordt. Een lokaal bestuur kan ervoor kiezen dat er geen vergoeding betaald wordt en dan is er geen terugverdienmodel voor het lokaal bestuur voor het gebruik. Het lokaal bestuur kan ook beslissen om inwoners jaarlijks of maandelijks een bijdrage te laten betalen voor onbeperkt gebruik van het materiaal. Deze modaliteiten worden op maat afgesproken met de organisatie [Hubbster](https://www.hubbster.dk/).



  De prijs van een “hub” varieert naargelang de grootte en het materiaal. Er zijn op dit ogenblik 29 verschillende materialen te verkrijgen. De richtprijs is 5.000 euro voor een “hub”. Daarnaast is er de kost voor een onderhoudscontract. De levensduur wordt geschat op 10 jaar.

  De app waarmee toegang gegeven wordt, kan ook gebruikt worden om de plek en het materiaal te beoordelen. Zo kan er snel ingegrepen worden als het materiaal niet meer in orde is. Daarnaast is het de bedoeling dat de app verbindend werkt met anderen en dat gebruikers elkaar kunnen uitnodigen om samen te sporten of een spel te spelen. We weten dat zulke verbindende apps niet goed werken in Vlaanderen om nieuwe gemeenschappen te vormen. Die contacten ontstaan niet spontaan via een app. Er zijn heel wat offline verbindende activiteiten nodig om een gemeenschap te vormen. 




  # Een innovatieve praktijk voor grootsteden


  [Hubbster](https://www.hubbster.dk/) is een bedrijf van een Deens organisatie Sharing Lab die gericht is op sociale innovatie en deeleconomie. Ze zochten naar manieren om de leefbaarheid van steden te vergroten en nieuwe mogelijkheden tot verbinding voor de vele alleenstaanden in een stad. Spelen en bewegen in de openbare ruimte zijn belangrijke hefbomen om dynamiek en verbinding in het straatbeeld te laten voelen en zien. Ze ontdekten dat op de pleintjes in een stad het materiaal ontbrak om even te spelen of te sporten en zo is het idee ontstaan van robuuste opbergkasten en een gebruikersapp.



  De eerste experimenten zijn opgestart in omgevingen waar uitlenen van sportmateriaal tegen betaling een evidentie was zoals Bryantpark in New York. De experimenten met “hubs” lopen tot nu toe in grootstedelijke context (Parijs, Lisabon) en lijken daar te werken bij jongvolwassenen die gewoon zijn hun smartphone te gebruiken voor veel aspecten in hun dagelijkse leven en geen zin hebben om hun eigen materiaal mee te brengen naar de publieke ruimte. Er is geen ervaring hoe dit loopt in kleinere gemeentes en er is geen rapport beschikbaar over het gebruik van het materiaal en of de app verbindend werkt.
resources: |-
  # Meer weten

  <https://www.hubbster.dk/>
---
