---
thema:
  - verbonden stadskern
  - sporten
  - spelen
  - ontmoeten
  - groen
  - transversaal
  - participatie
title: Hangplek voor meiden
image: /hangplek-voor-meiden.png
date: 2022-01-12T09:11:04.270Z
text: >-
  # Gendergelijkheid in de publieke ruimte


  Rosengård is een kwetsbare wijk in het Zweedse Malmö. In 2011 maakte het stadsbestuur plannen om de wijk op te waarderen door die met een nieuwe weg te verbinden met het stadscentrum. Buurtbewoners konden suggesties doen om langs de weg nieuwe publieke ontmoetingsplekken aan te leggen. Een van de suggesties was om een parking om te toveren tot een ‘activiteitssite’. Dat zou een plek worden voor outdoor sporten.



  Uit onderzoek in Zweden bleek echter dat outdoor sportplekken vooral door jongens wordt gebruikt (met een verhouding van 80% tegenover 20%). Daarnaast gaf een screening van Rosengård aan dat de meisjes uit de buurt niet of nauwelijks gebruik maakten van de publieke ruimte. Het stadsbestuur besliste daarom om een ‘activiteitssite’ in te richten op maat van meisjes tussen 18 en 24 jaar.




  # Participatie en activering


  De meisjes uit Rosengård werden actief betrokken bij het planningsproces. Dat gebeurde door een bevraging en de samenwerking met een groep van meisjes die testopstellingen konden uitproberen. 

  Het samenstellen van een (focus)groep van meisjes die actief meewerkten en -dachten, was heel belangrijk. Stadsbestuur en ontwerpers konden immers niet terugvallen op sportorganisaties uit de buurt omdat die onvoldoende meisjes bereikten. Deze focusgroep nam het daarom op zich om zelf (sport)activiteiten op te zetten die andere meisjes uit de buurt motiveerden om gebruik te maken van de nieuwe activiteitensite. Ze kregen daarvoor welkome ondersteuning van lokale organisaties en handelaars.




  # Duurzame groei praktijk


  Rosens Röda Matta-park, “Rosengårds rode mat” zoals het park kwam te noemen, zien we als een duurzame praktijk omdat het meiden bereikt door een systemische en systematische aanpak van het project met aandacht voor infrastructuur (hardware), activiteiten op maat (software) en participatie (orgware).




  # Hardware


  Meisjes wensen voornamelijk niches, plekken met privacy zoals pergola’s of lage muren om te zitten. 

  Veilige en duidelijk zichtbare/verlichte paden (waarbij de route duidelijk zichtbaar is), goede belichting, propere parken en toiletten dicht bij speelpleinen.

  Meisjes zijn meer geneigd deel te nemen aan activiteiten zoals volleyball, badminton, rolschaatsen, klimmen, evenwichtsoefeningen, schommels, basket en voetbal in een eigen, veilige omgeving.

  Meisjes houden ook wel van sportpleinen of -velden zonder markeringen. Markeringen zetten meer aan tot competitief sporten, wat eerder (bepaalde) jongens aantrekt. Zonder markeringen is er een vrijere invulling van de ruimte mogelijk. 




  # Software


  De realisatie van het Rosens Röda Matta-park in Malmö illustreert hoe belangrijk het is om niet alleen infrastructuur te voorzien, maar ook voldoende activiteiten. Het zijn die activiteiten (en het uittesten ervan) die meisjes uit de buurt over de streep haalden om buiten te komen en gebruik te maken van de nieuwe activiteitssite.




  # Orgware


  Een pakket van onderzoek, bevraging van de doelgroep, participatiemomenten en testopstellingen, zijn geen overbodige luxe. Ze zijn nodig om moeilijkere bereikbare groepen te leren kennen en te activeren. Zo is het Stadsbestuur van Malmö er in geslaagd om een groep van meisjes in te zetten om het nieuwe park ook te onderhouden.<https://www.balticurbanlab.eu/goodpractices/involvement-youth-public-space-planning-malmö>
resources: >-
  # Meer weten


  Rosens Roda Matta-park in Malmö, Zweden :

  <https://charter-equality.eu/exemple-de-bonnes-pratiques/urban-planning-on-girls-conditions.html> 

  <https://www.balticurbanlab.eu/goodpractices/involvement-youth-public-space-planning-malmö> 


  Wenen, voorbeelden en praktijken ivm gendermainstreaming in de publieke ruimte: 

  <https://www.wien.gv.at/english/administration/gendermainstreaming/examples/parks.html>
---
